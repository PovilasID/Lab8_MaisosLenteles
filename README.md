<div class="component-header"><h1 class="componentheading">
	Aštuntas darbas</h1></div>
<div id="rokdownloads">

	
	<h3>Laboratorinis darbas: Maišos lentelės duomenų struktūrų tyrimas</h3>
	
	<div class="rd_desc rd_full">
		<p><span class="mooblock-title mb22_1t">Darbo tikslai</span>
<div class="mooblock-el mb22_1e">
<ol>
<li>Įsisavinti maišos lentelių sudarymo principus, galimus kolizijų sprendimo metodus.</li>
<li>Išmokti prasmingai panaudoti maišos lenteles.</li>
<li>Įtvirtinti grafinės vartotojo sąsajos programavimo žinias.</li>
<li>Ištirti skirtingų maišos lentelių realizacijų metodų greitaveiką.</li>
</ol>
</div>
<span class="mooblock-title mb22_1t">Atsiskaitymas</span>
<div class="mooblock-el mb22_1e">
<ol>
<li>Pateikiama atlikta individuali darbo dalis ir ataskaitos elektroninė versija.</li>
<li>Operatyviai atliekamos dėstytojo nurodytos užduotys: <ol type="a">
<li>Atlikti sukurto projekto demonstraciją.</li>
<li>Atlikti nurodytų metodų greitaveikos tyrimą.</li>
</ol></li>
</ol>
</div>
<p><strong><span style="text-decoration: underline;">Darbo eiga:<br /></span></strong><br /><em>Duota</em>: Projektas <strong>Lab8_MaisosLenteles</strong>, kuriame yra pateiktos toliau naudojamos sisteminės klasės, Swing sąsaja (paketas <strong>GUI</strong>) ir Atvaizdžio realizacija maišos lentele , kolizijas sprendžianti atskirų grandinėlių metodu (klasė <strong>MapKTU</strong>).</p>
<p><em>Atlikti</em>: Perkelkite reikiamus paketus ir klases iš ankstesnių laboratorinių darbų ir atlikite reikalingas užduotis, susijusias su maišos lentelių kūrimu bei panaudojimu.<br /><br /><em>Tyrimo ir analizės dalis:</em></p>
<ol>
<li>Išnagrinėkite klasės <strong>MapKTU</strong> metodus, ištirkite jų panaudojimą operacijų atlikimui su atvaizdžiu.</li>
<li>Atlikite maišos lentelės greitaveikos tyrimo eksperimentus su faile zodynas.txt surašytais žodžiais.</li>
<li><a href="/ds/files/Apletas8/Applet.html">Lab8 demo projektas</a> "aplete".</li>
</ol>
<p><em>Individuali programavimo dalis:</em></p>
<ol>
<li>Pakete <strong>Lab8Pavarde</strong> sudarykite individualių elementų atvaizdžių panaudojimo klasę, kurioje būtų atvaizdžio formavimas, poros šalinimas atvaizdyje, raktą atitinkančios reikšmės paieška ir pan., panaudojant klasę <strong>MapKTU</strong> (3 metodai).</li>
<li>Klasėje <strong>MapKTU</strong> realizuokite metodą <strong><em>boolean containsValue(Value value)</em></strong>, patikrinantį ar atvaizdyje egzistuoja duota reikšmė, ir metodus, skaičiuojančius maišos lentelės charakteristikas: vidutinį grandinėlės ilgį ir maišos lentelės masyvo tuščių elementų kiekį.</li>
<li>Sukurtų metodų veikimą demonstruokite pateiktuose Swing dialoguose arba sukurkite nuosavą, pasinaudodami Lab5, Lab6, Lab7 medžiaga.</li>
<li>Pakete <strong>Lab8Pavarde</strong> sukurkite <strong>MapADT</strong> interfeisą maišos lentele realizuojančią klasę, kolizijas sprendžiant vienu atviros adresacijos metodu: tiesinio dėstymo, kvadratinio dėstymo ar dvigubos maišos.</li>
<li>Ištirkite ir su <strong>MapKTU</strong> realizacija palyginkite 4 punkte sukurtos <strong>MapADT</strong> realizacijos metodų greitaveiką, sudarykite vykdymo laikų grafikus ir atlikite rezultatų analizę. Tai atlikite su Jūsų individualios klasės atvaizdžių poromis ir su faile zodynas.txt esančiais žodžiais (tyrimui užtenka, kad raktas ir reikšmė būtų tas pats žodis).</li>
</ol>

</p>